%{
    "Id":"157",
    "Title": "1.5 years",
    "Url":"1-5-years",
    "PubDate":"27-May-2012",
    "Tags": ["personal"],
    "Preview": "",
}%
[Source](http://markhughneri.com/blog/266/1-5-years/ "Permalink to the kimerran logs - 1.5 years")

# the kimerran logs - 1.5 years

published: May 27, 2012

Kahapon nagpunta kami ng Seri Fantasy World para i-celebrate ang 18th monthsary namin ni Trisha. Nakakuha kami ng promo mula sa Ensogo Philippines. 150 pesos para sa 2 attraction na normally eh 150/each. Sa ngayon may promo sila na 3 attractions for 399 ata yun pero syempre since may voucher naman na kami eh yun na ang ginamit namin.

Ang Seri Fantasy World ay nasa 2nd Floor ng Ocean Park sa may likod ng Quirino Grandstand sa Manila. Medyo nakakapagod ang pagpunta namin doon kasi medyo malayong lakaran ang papasok. Pwede ka sumakay ng kalesa kung trip mo, hindi ko na din natanong kung magkano.

![seri fantasy world][1]

![seri fantasy world][2]

Maraming tao kahapon, siguro mga last minute na malasap ang konting araw ng bakasyon. May mga mag-anak, may mga foreigner at may mga mag-jowa din.

First time ko nakatapak ng Ocean Park at kahit hindi ako nakapasok talaga sa mismong Ocean Park at mga atraksyon nito, masasabi ko na mas maganda ang Ocean Adventure sa Subic at mas malaki. So, diretso kami sa loob ng parang Mall nila doon at marami din kainan at tindahan. Mala Star City din ito kasi maraming mga tianggean sa loob. May nakita pa si Trisha na bilihan ng mga Hello Kity na gamit.

Pagpunta namin sa Seri Fantasy World ay pinakita na namin ang voucher namin at pinalitan ng tickets. Ang pinili namin ay ang Trick Art at Mirror Maze. Una naming pinuntahan ang Trick Art na parang isang museum na puno ng mga 3D effect na paintings. Medyo boring din kasi ang tanging gagawin mo lang dito ay kumuha ng litrato. Pero matutuwa ka kasi napakagaling din ng gumawa ng mga paintings na ito.

![mirror maze seri fantasy world][3]

![mirror maze seri fantasy world][4]

Sunod na pinuntahan namin ay ang Mirror Maze. Dito ay kailangan mo makalabas ng kwartong punong-punong-puno ng salamin. Buti na lang meron kayong guide na taga-kuha na rin ng mga pictures nyo sa mga magagandang part ng maze. Nakakatuwa din. Tignan nyo na lang ang mga pictures namin [dito][5].

### Share and Enjoy

* * *

* * *

[1]: http://markhughneri.com/blog/assets/loading.gif "seriworld"
[2]: http://markhughneri.com/blog/wp-content/uploads/2012/05/seriworld.jpg "seriworld"
[3]: http://markhughneri.com/blog/assets/loading.gif "mirror maze"
[4]: http://markhughneri.com/blog/wp-content/uploads/2012/05/mirror-maze.jpg "mirror maze"
[5]: https://www.facebook.com/media/set/?set=a.3525815382241.2141874.1177833576&type=1&l=3e6f7b9566
